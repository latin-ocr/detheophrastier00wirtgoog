-10—

ginta-quinque sententias excerpit, quibus semper Theophrasti
auctoris nomen addit, non idem est atque noster Theophrasteus
textus, sed similis illius quo Plinius usus est. Omnibus aliis
locis, quos enumerare superfluum est (ct. indicem Kaibelianum
Athenaei s. n. Theophrastus) Athenaei verba cum Theophrasto
et Plinio consentiunt.

vestigia huius discrepantiae et apud alios scriptores
inveniri inira fusius demonstrabimus. Pauca exempla hic iam
afferre liceat. Scholiasta ad Nicandri Theriaca, v. 596
adnotat '): Θεόφραστος δὲ λέγει τὸ ἱπποσέλινον, ὃ καὶ ἐν τοῖς
πετρώδεσι τόποις γίνεσθαί φησι. Theophrastus copiose hippo-
selinum plantasque eiusdem generis describit h. pl. VII, 6,
3 sqq. De locis, ubi seruntur vel nascuntur nihil dicit nisi:
φύεται δὲ ὁμοίως πανταχοῦ. In scholiastae exemplari scriptum
erat: φύεται vel γίνεται δὲ καὶ ἐν πετρώδεσι τόποις. Cum hac
lectione conferamus Plin. h. n. XIX, 163: „hipposelinum
veteres praeceperant in locis incultis, lapidosis iuxta
maceriam seri.“ Qui veteres fuerint fortasse apparebit, simodo
sententiam, quae praecedit, perlegis, in qua de tota sua
hipposelini descriptione dicit: „auctorque est TheophrastUS.“
Itaque etiam in Theophrasteo exemplari ex quo Pliniana verba
sumpta sunt', exstabat similis sententia atque scholiastae:
ἱπποσέλινον φύεται καὶ ἐν πετρώδεσι τόποις’), in nostro autem
Theophrasto nunc deest. De hoc loco infra iterum disputabimus,

, Idem scholiasta ad v. 856 adnotat: τοῦ δὲ φλόμου φησὶν
Θεόφραοτος δύο εἴδη εἶναι, ἄρρεν καὶ θῆλυ. Uno solo loco in
Theophrasti libris mentio huius plantae, quae φλόμος appellatur,
fit, h. pl. IX, 12, 3: . .. . ταύτης τὸ φύλλον ὥσπερ φλόμου
τῆς μελαίνης, nusquam vero in nostro quidem textu illa
scholiastae verba leguntur. Apparet vero ex ipsius Theophrasti
quae attulimus verbis supra vel alio loeo plantam quae φλόμος

 

1) cf. Nicandrea ed. Schneider LipS. 1856 p. 47 in scholiis ex
rec. H. Keilii.

2) h. n. XIX, 163 Plinius coniunxit verba Theophrasti cum
Columella cf. infra p. 46-48 et cum Theophrasti verbis cf. alia.
‚Plinii verba ex ipso Theophrasto sumpta h. n. XIX, 124.

 

